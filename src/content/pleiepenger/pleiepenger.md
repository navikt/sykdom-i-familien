---
title: Kort fortalt
---

## Kort fortalt

- Du kan få når du må være borte fra jobb fordi du skal være sammen med en person over 18 år som trenger omsorg eller pleie hele tiden.
- Pleiepengene blir beregnet ut fra hvor mye personen pleies eller passes på av andre, og hvor mye du kan jobbe.
- De fleste kan søke digitalt, men noen må søke på papirskjema.

## Hvem kan få pleiepenger?

Sjekk om du kan ha rett til pleiepenger:

- Jeg har omsorgen for personen jeg pleier ð Personen er psykisk utviklingshemmet
- Personen har en livstruende eller annen svært alvorlig sykdom eller skade.
- Personen har vært til behandling i sykehus eller annen spesialisthelsetjeneste.
- Behovet for pleie er så stort at hen ikke kan overlates til seg selv.
- Jeg taper inntekt mens jeg passer personen.
- Inntekten min er minst halvparten av Folketrygdens grunnbeløp. (Dagpenger, sykepenger, foreldrepenger, pleiepenger, og \* plæringspenger regnes som inntekt.)
- Jeg jobber mer enn 20 prosent av en normal arbeidsuke. Hvis alt dette gjelder deg, kan du lese videre og se om du vil søke.

## Hvem regnes som omsorgsperson?

Når det er en person over 18 år som trenger pleie, vil det først og fremst være foreldrene som har rett til pleiepenger. Andre omsorgspersoner kan ha rett til pleiepenger hvis de helt eller delvis har omsorgen for personen over 18 år.

Hvis personen bare delvis bor hos deg, kan du også ha rett til pleiepenger (Du kan få [pleiepenger på heltid eller deltid](http://www.nav.no/pleiepenger/))

### Én eller to omsorgspersoner?

Pleiepengene kan fordeles mellom to omsorgspersoner, når begge har rett. Dere bestemmer selv fordelingen så lenge dere har minst 20 prosent pleiepenger hver.

I noen tilfeller kan to omsorgspersoner få 100 prosent pleiepenger hver. Det er legen som vurderer om dette er nødvendig.

## Hvor mye kan du få

Pleiepenger skal erstatte inntekten din når du må være borte fra arbeidet for å pleie barnet.

Pleiepenger beregnes på samme måte som sykepenger. Beregningen tar utgangspunkt i hvor mye du har i inntekt.

Fosterhjemsgodtgjørelse eller kommunal omsorgsstønad (tidligere omsorgslønn) kan påvirke beregningen. Dette kan du opplyse om i søknaden.

## Deltid eller heltid

Du kan få mellom 20 prosent og 100 prosent pleiepenger. Dette kommer an på:

- Hvor mange timer den du pleier er i omsorgsbolig, eller andre organiserte omsorgstilbud

  og

- Hvor mye du jobber.

Du får ikke pleiepenger for de timene som personen blir passet av andre.

Pleiepenger beregnes ut fra en normalarbeidsuke på 37,5 timer. Dette gjelder selv om du for eksempel har en arbeidsuke på 40 timer. Når du jobber mindre enn 20 prosent av en normal arbeidsuke, har du ikke rett på pleiepenger.

### Når kan du få 100 prosent pleiepenger?

Du kan få 100 prosent pleiepenger hvis:

- Personen har et omsorgstilbud i mindre enn 3 timer og 45 minutter per uke.
- Omsorgstilbudet er sporadisk eller kortvarig.
- Legen dokumenterer at personens behov ikke er godt nok ivaretatt i omsorgstilbudet. Dette kan for eksempel være hvis det bare er du som kan ivareta personens medisinske behov mens hen er i omsorgstilbudet.
- Du må være i beredskap eller være tilgjengelig også når personen er i et organisert tilbud.
- Du må være våken om natten og derfor må være borte fra jobb dagen etter.

Hvis det blir endringer i personens omsorgstilbud, eller i antall timer du jobber, må du melde fra om endringene.

### Kombinere pleiepenger og jobb

I noen tilfeller vil den du pleier være i andre organiserte omsorgstilbud, slik at du har mulighet til å jobbe deltid.

**Eksempler**:

- Personen bor 50 prosent i omsorgsbolig, mens du jobber 50 prosent. Da får du 50 prosent pleiepenger.
- Personen bor 50 prosent i omsorgsbolig, mens du jobber 70 prosent. Da får du 30 prosent pleiepenger, fordi du jobber 70 prosent, og pleiepenger skal erstatte tapt inntekt.
- Personen bor 50 prosent i omsorgsbolig, men du får jobbet kun 30 prosent. Da får du 50 prosent pleiepenger, som er tilsvarende omsorgstilbudet.

Du har ikke rett til pleiepenger hvis barnet har et omsorgstilbud i mer enn 30 timer per uke

## Hvor lenge kan du få pleiepenger?

I utgangspunktet er det ingen tidsbegrensning på hvor lenge du kan få pleiepenger. Det er legen som vurderer behovet for pleie.

## Annen økonomisk støtte?

Ved pleiebehov lenger enn 2 år kan den du pleier ha rett til hjelpestønad fra NAV. Du kan også kontakte kommunen din for å høre om du kan få omsorgsstønad eller annen hjelp.

## Hvordan søker du?

### Skal du søke digitalt eller på papirskjema?

Vi kan behandle søknaden din raskere når du søker digitalt. Søknad på papirskjema tar lenger tid på grunn av postgang og at vi må håndtere papirene manuelt.

**Du bør søke digitalt hvis du:**

- Er arbeidstaker, eller du får utbetalt dagpenger, sykepenger, foreldrepenger, pleiepenger eller opplæringspenger fra NAV.

  og

- Ikke forventer at personen du pleier skal være i et organisert omsorgstilbud

Hvis du søker sammen med en annen omsorgsperson, fyller dere ut søknaden hver for dere

[Søk digitalt om pleiepenger](http://www.nav.no)

**Du må søke på papirskjema hvis du:**

- Er selvstendig næringsdrivende eller frilanser

  eller

- Forventer at personen du pleier skal være noe i et organisert omsorgstilbud

  eller

- Ikke har elektronisk ID. Slik skaffer du deg elektronisk ID

[Papirsøknad om pleiepenger – sykt barn NAV 09-11.05.](http://www.nav.no)

### Hvilken dokumentasjon må du ha?

Sammen med søknaden må du ha:

- Legeerklæring

- Inntektsopplysninger

#### _Om legeerklæringen_

For de første 8 ukene må legeerklæringen skrives av en sykehuslege. Ukene trenger ikke være sammenhengende.

Etter de første 8 ukene kan legeerklæringen skrives av alle leger i spesialisthelsetjenesten. Dette kan være privatpraktiserende barnelege, eller andre legespesialister.

Disse yrkesgruppene kan ikke undertegne legeerklæringen: psykolog, psykologspesialist, fysioterapeut, sosionom, fastlege og spesialist i allmennmedisin. Når du søker digitalt, tar du et bilde av legeerklæringen, og laster den opp i søknaden. Hvis du søker på papirskjemaet, skriver legen legeerklæringen i punkt 5 i søknaden.

#### _Om inntektsopplysninger_

**Er du arbeidstaker**, må du be arbeidsgiveren din om å sende inntektsmelding til NAV.

**Er du selvstendig næringsdrivende eller frilanser**, legger du ved inntektsopplysningsskjema NAV 09-35.01 sammen med søknaden.

**Får du utbetalt penger fra NAV**, trenger du ikke legge ved dokumentasjon på dette.

**Er du midlertidig ute av arbeid**, bruker du skjemaet Krav om sykepenger – midlertidig ute av inntektsgivende arbeid NAV 08-47.05

## Når må du søke? Søknadsfrist

Normalt sender du søknaden med en gang. Siste frist er tre måneder etter at pleiepengeperioden starter. Skal du for eksempel ha pleiepenger fra 15. juni, må NAV ha søknaden senest i løpet av september.

### Når får du svar på søknaden?

Du kan se saksbehandlingstiden som gjelder for ditt fylke.

Husk at vi må ha all nødvendig dokumentasjon for at vi skal kunne behandle søknaden din.

## Endringer du må melde fra om

For å unngå feilutbetalinger må du straks gi beskjed til oss hvis:

- Personen du pleier ikke lenger har behov for kontinuerlig omsorg og pleie.
- Personen begynner eller øker tiden i et omsorgstilbud.
- Du øker antall arbeidstimer eller begynner å jobbe igjen.
- Du skal ha ferie. (Pleiepenger og ferie)
- Du skal til utlandet. (Pleiepenger i utlandet) Du melder fra om endringer ved å skrive en beskjed til oss

### Hvordan melder du fra når situasjonen er uavklart?

Situasjonen med en syk person kan være uavklart. I utgangspunktet beskriver du hva som er situasjonen nå, og så melder du fra om endringer etter hvert som de kommer.

I noen tilfeller er det vanskelig å forutse hvor mye personen du pleier kan være i et omsorgstilbud, eller hvor mye du kan jobbe. Dette kan for eksempel gjelde for deg som jobber turnus, har hjemmekontor, eller er i andre situasjoner som gjør at antall timer du jobber varierer. I slike tilfeller kan du kontakte oss på telefon 55 55 33 33, og tast så 3.

## Når du skal søke om å forlenge pleiepengene

Hvis legen mener at personen trenger omsorg og pleie for en lengre, sammenhengende periode, sender du ny søknad. Du må legge ved ny legeerklæring, men du trenger ikke å levere nye inntektsopplysninger.

## Når du skal søke på nytt etter en pause

Når det har vært opphold imellom perioder du har hatt pleiepenger, må du søke helt på nytt. Du må legge ved en ny legeerklæring og nye inntektsopplysninger.

## Utbetalinger

Pleiepenger utbetales innen den 25. i måneden.

Du kan logge deg på Ditt NAV og se status for søknaden din. Hvis du har søkt på papirskjema, kan du se status etter omkring 10 dager. Hvor mye pleiepenger du får ser du i utbetalingsoversikten på Ditt NAV. Utbetalingen vises først på kvelden den dagen pengene er utbetalt. Vær oppmerksom på at utbetalingen står beskrevet som sykepenger og ikke pleiepenger.

NAV sender ikke utbetalingsmeldinger til digital postkasse eller i posten, du finner dem på Ditt NAV.

Arbeidsgiveren din kan utbetale pleiepengene og kreve refusjon fra NAV etterpå. Hvis arbeidsgiveren ikke ønsker å gjøre dette, får du utbetalingen direkte fra NAV.

Dette bør du vite om skattetrekk på utbetalinger fra NAV

## Pleiepenger og ferie (gjelder kun for arbeidstakere)

Du får ikke pleiepenger for de dagene du har ferie.

Hvis du skal ha ferie, må vi få beskjed om det. Som regel opplyser arbeidsgiveren din om dette på inntektsmeldingen. Du kan også sende beskjed til oss.

Avtaler du med arbeidsgiveren din at du får utsatt ferien, trenger du ikke informere oss om det.

## Pleiepenger i utlandet

I utgangspunktet må du oppholde deg i Norge for å ha rett til pleiepenger. Det er likevel mulig å få pleiepenger mens du og den du pleier er i utlandet. Dette kan være aktuelt hvis oppholdet ikke forverrer sykdomsbildet.

I disse tilfellene kan du få pleiepenger:

- Du er i utlandet sammen med personen du pleier. Da kan det gis pleiepenger i inntil 8 uker innen en 12 måneders periode.

- Barnet blir sykt og må legges inn på sykehus mens dere er i utlandet. (Her kan Kaja komme med innspill på varighet)

- Det er planlagt at barnet skal behandles eller legges inn på et sykehus i utlandet, og at Norge betaler for behandlingen. I slike tilfeller er det ingen begrensning.

- Du er arbeidstaker fra et EØS-land, og jobber for en norsk arbeidsgiver. Barnet kan pleies i et annet EØS-land.

Du må søke før du reiser. Dette gjør du ved å bruke tjenesten send beskjed til NAV. Der gir du informasjon om:

- At du skal ha med deg barnet til utlandet

- Hvilket land dere skal reise til

- Hvilken periode dere skal være i utlandet

Vi vil be om mer dokumentasjon hvis det er nødvendig.

Hvis behovet for pleiepenger oppstår mens dere er i utlandet, søker du på vanlig måte.

## Har du spørsmål?

Du kan ringe 55 55 33 33, tastevalg 3 og deretter 3. Da får du hjelp av veiledere med spesialkompetanse på pleiepenger. Er du arbeidsgiver eller lege, kan du ringe 55 55 33 36.
